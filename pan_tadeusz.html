<!DOCTYPE html>
<html lang="pl">
<head>
  <meta charset="UTF-8">
  <title>Pan Tadeusz</title>
  <style>
    body {
      font-family: 'Times New Roman', serif;
    }
    h2 {
      font-size: 24px;
    }
    h3 {
      font-size: 20px;
    }
    h4 {
      font-size: 18px;
    }
    hr {
      margin-top: 10px;
      margin-bottom: 10px;
      border: 0;
      border-top: 1px solid #000;
    }
    .signature {
      font-size: 15px;
    }
  </style>
</head>
<body>

<h2>Adam Mickiewicz</h2>
<h3>Pan Tadeusz</h3>
<h4>czyli ostatni zajazd na Litwie</h4>
<h4>Księga pierwsza</h4>
<h4>Gospodarstwo</h4>

<p>Litwo! Ojczyzno moja! ty jesteś jak zdrowie:<br>
Ile cię trzeba cenić, ten tylko się dowie,<br>
Kto cię stracił. Dziś piękność twą w całej ozdobie<br>
Widzę i opisuję, bo tęsknię po tobie.</p>

<p>Panno święta, co Jasnej bronisz Częstochowy<br>
I w Ostrej świecisz Bramie! Ty, co gród zamkowy<br>
Nowogródzki ochraniasz z jego wiernym ludem!<br>
Jak mnie dziecko do zdrowia powróciłaś cudem<br>
(Gdy od płaczącej matki, pod Twoją opiekę<br>
Ofiarowany, martwą podniosłem powiekę;<br>
I zaraz mogłem pieszo, do Twych świątyń progu<br>
Iść za wrócone życie podziękować Bogu),</p>

<p>Tak nas powrócisz cudem na Ojczyzny łono.<br>
Tymczasem przenoś moją duszę utęsknioną<br>
Do tych pagórków leśnych, do tych łąk zielonych,<br>
Szeroko nad błękitnym Niemnem rozciągnionych;<br>
Do tych pól malowanych zbożem rozmaitem,<br>
Wyzłacanych pszenicą, posrebrzanych żytem;<br>
Gdzie bursztynowy świerzop, gryka jak śnieg biała,<br>
Gdzie panieńskim rumieńcem dzięcielina pała,<br>
A wszystko przepasane jakby wstęgą, miedzą<br>
Zieloną, na niej z rzadka ciche grusze siedzą.</p>

<hr>
<p class="signature">Sara Sarbian</p>

</body>
</html>
